{
  "hash": "1f495298310ac1725af84d44c4ef100c",
  "result": {
    "markdown": "---\ntitle: \"Från kris till korruption\"\nauthor: \"Henrik Mellström Dahlgren\"\ndate: \"2023-02-25\"\ncategories: [vaccin, korruption, samhälle, covid-19]\n---\n\n\nSverige tappar på korruptionslistan och når den lägsta nivån sedan 2012, då mätningarna med nuvarande index började. [Så sent som igår (24 februari 2023) hölls en särskild debatt i riksdagen om arbetet mot korruption](https://www.riksdagen.se/sv/webb-tv/video/sarskild-debatt/sarskild-debatt-om-arbetet-mot-korruption-i_HAC120230224sd). Flera partier var beredda att ta emot olagliga partibidrag under valrörelsen och flera utredningar har lagts ner som rör korruption och insyn. Nu ligger Sverige precis som de andra nordiska länderna fortfarande väldigt högt på listan över de minst korrumperade länderna, men pandemi, klimatkris och krig ökar risken för korruption enligt [Transparency International och det riskerar i förlängningen att undergräva demokratin](https://www.transparency.se/korruption).\n\nCovid-19 pandemin har nu pågått i dryga tre års tid och vaccinets betydelse för att ta sig an pandemin kan inte nog överskattas. På en global nivå ses dock stora skillnader i vaccinationstäckning bland befolkningen, och det finns ett starkt samband mellan detta och graden av korruption.\n\n\n::: {.cell}\n\n:::\n\n\n![](korruption2.png)\n\nNu är detta en ytterst enkel sammanställning som inte säger så mycket i en strikt och sträng vetenskaplig mening. [Men tidigare och mer robusta analyser visar att sambandet är starkt mellan korruption och vaccintäckning](https://www.nature.com/articles/s41598-021-02802-1). Även när man tar hänsyn till en rad andra faktorer som socioekonomi och utbyggnad av hälsosystemet etc.\n\nTar man ett närmare titt på de europeiska länderna ses ett tydligt samband mellan korruption och vaccinationstäckning, samt mellan överdödlighet och korruption. I det senare fallet är det såklart den låga vaccinationstäckningen som är orsaken till en allmnänt högre dödlighet under pandemin.\n\n![](kombo.png)\n\nFörfattarna i artikeln ovan drar följande slutsats:\n\n*\"Corruption not only distorts economic growth but is also responsible for the lives of many people around the world by reducing the speed of vaccination and its coverage.\"*\n\nMen korruption är inte bara ett allmänt bedrägligt beteende där någon utnyttjar sin ställning för att uppnå fördelar för sin egen vinning. Hardt och Negri tar i Imperiet steget längre och menar att korruption framstår som en form av våld och som en förolämpning, att det ytterst är en process av förruttnelse och stympning av det som skapas gemensamt. Tillit och sammanhållning skadas, vilket i sin tur är ett hinder mot gemenskapens liv. De menar vidare att korruption är den postmoderna ekonomins förutsättning. Om det låter abstrakt så är det bara att titta på hur twitter påverkat det offentliga samtalet, hur tinder påverkat relationsbildandet och hur privatiseringen påverkat skolan.\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}