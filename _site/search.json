[
  {
    "objectID": "about.html",
    "href": "about.html",
    "title": "About",
    "section": "",
    "text": "Blandade texter om sådant som intresserar mig. Mest kring smittor och smitta i en vid bemärkelse. Arbetar som epidemiolog i Göteborg, men bloggen representerar bara mig själv och inget annat. Alla bilder görs med R med öppen data. Använd gärna!"
  },
  {
    "objectID": "index.html",
    "href": "index.html",
    "title": "mllstrm",
    "section": "",
    "text": "Förtroendet\n\n\n\n\n\n\n\nSmitta\n\n\nSamhälle\n\n\nVaccin\n\n\n\n\n\n\n\n\n\n\n\nMay 7, 2023\n\n\nHenrik Mellström Dahlgren\n\n\n\n\n\n\n  \n\n\n\n\nFinansiell smitta\n\n\n\n\n\n\n\nSmitta\n\n\nSamhälle\n\n\n\n\n\n\n\n\n\n\n\nMar 26, 2023\n\n\nHenrik Mellström Dahlgren\n\n\n\n\n\n\n  \n\n\n\n\nFågelinfluensa H5N1\n\n\n\n\n\n\n\nInfluensa\n\n\nH5N1\n\n\n\n\n\n\n\n\n\n\n\nMar 6, 2023\n\n\nHenrik Mellström Dahlgren\n\n\n\n\n\n\n  \n\n\n\n\nOjämlikhetens geografi\n\n\n\n\n\n\n\nvaccin\n\n\nOjämlikhet\n\n\nsamhälle\n\n\ncovid-19\n\n\n\n\n\n\n\n\n\n\n\nMar 5, 2023\n\n\nHenrik Mellström Dahlgren\n\n\n\n\n\n\n  \n\n\n\n\nFrån kris till korruption\n\n\n\n\n\n\n\nvaccin\n\n\nkorruption\n\n\nsamhälle\n\n\ncovid-19\n\n\n\n\n\n\n\n\n\n\n\nFeb 25, 2023\n\n\nHenrik Mellström Dahlgren\n\n\n\n\n\n\n  \n\n\n\n\nFörsta inlägget\n\n\n\n\n\n\n\nepidemiologi\n\n\n\n\n\n\n\n\n\n\n\nFeb 24, 2023\n\n\nHenrik Mellström Dahlgren\n\n\n\n\n\n\nNo matching items"
  },
  {
    "objectID": "posts/Finansiell smitta/index.html",
    "href": "posts/Finansiell smitta/index.html",
    "title": "Finansiell smitta",
    "section": "",
    "text": "Ett lantställe. Ett torp. Enkelt och med vedeldad spis. Helst nära till en sjö. Tanken kom smygande. Först lite löst prat, mest för att få en riktning. Typ nästa steg. Utbildning, check. Barn, check. Lantställe, check. Tanken bet sig fast och växte till ett begär. Började kolla på hemnet, det måste ha varit omkring 2015. Bara kolla. Hade ändå inga pengar till insats. Men vi sparade och ett litet arv senare hade vi ändå något som skulle kunna materialisera begäret efter att tvätta rustika golv med såpa. Precis som alla andra. Problemet var just detta. Alla andra. Och covid-19. Under pandemin rasade värdet av vår sparade insats. Andreas Cervenka har räknat ut att en sparad miljon i insats som sökte sig mot bostadsmarknaden minskade med en hastighet av 25 000 kronor i månaden, vilket får dagens inflationssiffror att se ut som en krusning. Mellan sommaren 2020 och 2021 steg priset på villor i allmänhet med 30 procent eller mer. Det rådde hysteri.  \nEfter ett par decennium med stigande bostads – och börspriser har problem uppkommit. Inflation, räntehöjningar och krig. Tech-branschen som till stor del är beroende av lånade pengar och låga räntor verkar vara i kris sett till nedskärningar och rasade börsvärden. De senaste veckorna har några banker klappat ihop och just nu ryktas det om att Deutsche Bank har problem och eventuellt står på tur att falla. Hur det egentligen är med den saken återstår att se, men ekonomiska kriser och finansiella bubblor följer ett mönster som är slående likt sjukdomsutbrott. Skillnaden är att man brukar förknippa en uppgång i sjukdomsfall som negativ, medans en uppgång på börsen uppfattas som något positivt. Det är fel.  Adam Kucharski visar i sin bok “Smitta – Om virus, våld, finanskriser och fake news” varför den synen är felaktig. När något går upp på börsen eller på bostadsmarknaden utan att det finns en övertygande förklaring till varför, är det snarare en illustration över mänsklig dumhet.\nFigur 1.\n\nDet refereras återkommande till ekonomiska problem som en smitta och när en bank kollapsar vidtas åtgärder för att förhindra eventuella spridningsrisker. Att ekonomiska problem kan spridas från ett land till ett annat, eller kanske framför allt från en bank till en annan blev tydligt under finanskrisen 2008.\nHur vet man då att det är smittsamt?\nFör att något ska vara smittsamt, oavsett om det är infektionssjukdomar, beteenden, åsikter eller roliga klipp som delas på nätet, förutsätter vi att det finns en förmåga att sprida sig från en punkt till en annan punkt. Vanligen tänker vi på ett virus eller en bakterie som smittar från en människa till en annan, men logiken går att applicera på andra saker också. I sin enkla form bestäms smittsamheten av det som kallas för reproduktionstalet, R0 (uttalas R-noll). Den mer precisa definitionen lyder:\n“R0 är det antalet personer som i genomsnitt smittas av en smittsam person under hennes smittsamma period, när hon möter en helt mottaglig befolkning.”  \nEller som formel:\nR0 = β × κ × D\n\nDär β är risken för smitta per kontakttillfälle\nκ  är antalet kontakter\nD är hur länge man är smittsam.\n\nFör att en smitta ska kunna sprida sig vidare och orsaka en epidemi måste R0 vara över 1. Alltså att varje smittade person i genomsnitt måste sprida smittan vidare till mer än 1 person. Annars kommer smittspridningen att avta av sig själv eller hålla sig kvar på en plan nivå.\nSmittans intensitet\nAnta att en smittsam sjukdom har ett reproduktionstal på 2, det vill säga att varje smittad personer smittar i sin tur två andra personer. Efter varje generation (smittomgång) dubbleras antalet smittade, och på bara några få generationer blir det totala antalet betydande. Efter ett tag kan man anta att antalet mottagliga personer minskar i takt med att de blir immuna (genom infektion eller vaccination), och att smittspridningen minskar.\nFigur 2. Smittpridning där varje person smittar två nya personer.\n\nI praktiken är R0 en abstraktion och något främst roar excel-män och de som arbetar med epidemiologiska modeller. Men det ger en fingervisning kring hur stor andel av befolkningen som behöver vara immun för att smittan inte längre ska kunna spridas effektivt. Framför allt visar det att det inte finns en oändlig uppgång. Kurvan vänder alltid ner förr eller senare.\nMen nu är verkligheten mer komplicerad än att låta sig förklaras av en elegant formel, och R0 beskriver bara vad som händer utifrån ett förmodat medelvärde. Riskerna kan se helt olika ut bland olika grupper och befolkningar och i de flesta fall är det svårt, om inte omöjligt, att helt reducera detta till enkel matematik.\nSmittans nätverk\nEn av orsakerna till finanskrisen 2008 var att bankerna hade lånat ut stora summor till bostadslån och sedan sålt skulderna vidare till andra. Problemet var att man lånat ut pengar till folk med små marginaler och liten ekonomisk säkerhet. Men alla de här riskabla lånen förpackades tillsammans med andra lån till en form av skuldsedlar (CDO:er) och såldes i sin tur vidare till andra. När bostadsbubblan sedan sprack blev de här skuldsedlarna i praktiken värdelösa, eller giftiga som ekonomer beskriver dem. I och med att de hade sålts vidare i flera led var de spridda över världen och utlöste de en global finanskris.\nDen finansiella smittspridningen följer samma logik som könssjukdomar. Vill du undvika att bli smittad så handlar det inte bara om vilka du ligger med, utan också vilka de ligger med, som Warren Buffet skrev.  \nNär man försökt kartlägga spridningen av sexuellt överförbara infektioner som exempelvis gonorré och hiv finns det ett återkommande mönster. Studier där man tittat närmare på de som smittats behöver antalet sexpartners inte nödvändigtvis vara särskilt stort i genomsnitt. Adam Kucharski beskriver exempelvis en gonorréepidemi i USA på sjuttiotalet där de smittade hade 1,5 sexpartner i genomsnitt, vilket då borde innebär att reproduktionstalet är under 1. Antalet partner måste rent matematiskt vara minst 2 för ens upprätthålla en endemisk (plan spridning). En partner som man smittas av och en som man smittar vidare till (vilket också förutsätter en smittrisk på 100 procent vid varje kontakttillfälle). Men kurvan med smittade steg trots detta. Förklaringen låg i att vissa personer är mer populära, och hade betydligt fler sexpartners än genomsnittet. Uppskattningsvis stod 20 procent av fallen för 80 procent av smittan. Dessa nyckelpersoner kom att kallas för superspridare. Nya personer som anslöt sig till nätverket tenderade helt enkelt att söka sig till de som var mest populära.\nVilket också visat sig gå igen i finansvärlden. Banker och mäklare tenderar att härma varandras beteende och söka sig till samma finansiella produkter och strategier. Ju mer komplext nätverket blir desto mindre betydelse får då deras så kallade riskspridning. Allt hänger ändå ihop, och har graviterat mot samma noder. Risken för smittspridning inom finansvärlden beror inte på hur stor risken är att en bank faller, utan framför allt beror risken på hur intrasslade bankerna är i varandra, och vilka som utgör de centrala delarna i nätverket.\nHur den faktiska prisstegringen var på torp i under perioden 2020 och 2021 var vet jag inte. Jag vet heller inte om vi har en bostadsbubbla som kraschar. Däremot vet jag att det som tidigare hade räckt till räckte inte längre. Det märkligaste var att det var så uppenbart.\nReferenser\nAdam Kucharski, “Smitta - om virus, våld, finanskriser och fake news”.\nAndreas Cervenka, “Girig-Sverige”.\nLars Magnusson, “Finanskrascher”.\nJohan Giesecke, “Modern infectious disease epidemiology”."
  },
  {
    "objectID": "posts/Fågelinfluensa H5N1/index.html",
    "href": "posts/Fågelinfluensa H5N1/index.html",
    "title": "Fågelinfluensa H5N1",
    "section": "",
    "text": "Den 21 februari blev en svårt sjuk flicka i Kambodja inlagd på sjukhus med lunginflammation, hon avled dagen efter. Den 23 februari konstaterades att hon blivit smittad av fågelinfluensa av typen H5N1. Dagen efter, den 24 februari, konstaterades även att pappan blivit smittad, men han hade inga symtom. Det här är de två första fallen av människor som smittats av H5N1 i Kambodja sedan 2014 vilket fått ganska stor uppmärksamhet. Totalt har det rapporterats 58 fall med H5N1 i Kambodja sedan 2003, och av dessa har 38 (66 %) avlidit. \n\nFigur 1. Totalt antal fall bland människor med fågelinfluensa (H5N1) per land sedan 2003 till februari 2023.\n\nNu gör WHO och andra smittskyddsmyndigheter bedömningen att det handlar om ännu ett par sporadiska fall som orsakats av den H5N1 klad (2.3.2.1c) som cirkulerat bland fjäderfän i Sydostasien sedan 2014. Varhelst där det förekommer virus bland framför allt fjäderfän finns det risk att människor smittas om de har väldigt nära kontakt med fåglarna eller deras miljöer.\n\nFigur 2. Fördelningen av H5N1 fall per land över tid, sedan 2003 till februari 2023. \nSedan 2003 har det rapporterats 873 fall av H5NI bland människor i 21 olika länder, och 458 av dessa har avlidit.  \nFigur 3. Antal rapporterade fall H5N1 per år, samt antal avlidna per år.\n\nSmitta bland däggdjur, en varningsklocka\nH5N1 upptäcktes första gången på en gåsfarm i Kina 1996. I samband med ett stort utbrott bland fjäderfän i Hong Kong 1997 konstaterades det första fallet bland människa, vilket gjorde att viruset ansågs ha en möjlig pandemisk potential. Runt 2005 spillde viruset över från djurindustrin till vildfåglar, som sedan dess har spridit viruset över världen. En ny variant (klad 2.3.4.4b) uppkom runt 2020 har spridit sig fortare och vidare än tidigare varianter. Vilket har orsakat stora utbrott bland fågelindustrierna i bland annat Europa. Bland människor finns det hittills sex fall rapporterade som smittats av klad 2.3.4.4b. Av dessa hade fyra personer inga eller milda symtom, ett fall avled och ett fall utvecklade svår sjukdom. Samtliga fall tros ha blivit smittade i samband med fågelkontakt.\nUnder senaste tiden har det även rapporterats en hel del om spridning av H5N1 till däggdjur. Ett utbrott på en minkfarm i Spanien under oktober 2022 visade sig orsakats av H5N1, men ingen spridning skedde till människa. Rävar, katter, sälar, delfiner och grizzlybjörnar är andra däggdjur där smitta har konstaterats.\nFör att kunna infektera måste ett virus kunna ta sig in i en cell. Det sker genom att virusen kan binda sig till särskilda receptorer som finns på cellerna. Olika virus binder till olika receptorer. Och olika receptorer finns på olika celler. En del virus binder till receptorer som finns på leverceller eller tarmceller, andra till receptorer som finns på celler i luftvägarna. Just H5N1 binder till receptorer som finns i de övre luftvägarna hos fåglar, men dessa receptorer är inte lika vanliga i de övre luftvägarna bland däggdjur. Däremot återfinns samma receptorer framför allt i de nedre delarna av luftvägarna, som nere i bronkerna och alveolerna. Och enkelt uttryckt orsakar det en värre sjukdom då det utlöser en inflammation i djupare vävnadsdelar. Men det ska sägas att mycket av detta är oklart, och det finns olika publicerade artiklar som visar på andra mekanismer för infektion. Biologi i allmänhet och viral tropism i synnerhet är en komplex historia.\nMen ju fler däggdjur som blir infekterade, desto mer befaras risken öka för mutationer och förändringar av viruset. Och även om det inte omnämns i officiella dokument, så är det just djurindustrin som utgör det stora problemet. Stora täta ansamlingar av djur fungerar som inkubatorer, och förutom det oetiska i den typen av djurproduktion, utgör de en potentiell fara för människor. Hur det kommer fortsätta med just H5N1 är det ingen som vet, viruset har cirkulerat omkring i över tjugo år nu."
  },
  {
    "objectID": "posts/Första inlägget/index.html",
    "href": "posts/Första inlägget/index.html",
    "title": "Första inlägget",
    "section": "",
    "text": "Testar att skapa en blogg med R-studio. Det är ingen som bryr sig om bloggar längre och formatet är antagligen helt irrelevant. Men det får duga. Tanken är att samla tankar kring olika artiklar som jag läser och att kanske framför allt att börja bearbeta covid-19 pandemin.\n\n1+1\n\n[1] 2"
  },
  {
    "objectID": "posts/Korruption/index.html",
    "href": "posts/Korruption/index.html",
    "title": "Från kris till korruption",
    "section": "",
    "text": "Sverige tappar på korruptionslistan och når den lägsta nivån sedan 2012, då mätningarna med nuvarande index började. Så sent som igår (24 februari 2023) hölls en särskild debatt i riksdagen om arbetet mot korruption, bland annat med anledning av att flera partier var beredda att ta emot olagliga partibidrag under valrörelsen och att flera utredningar har lagts ner som rör korruption och insyn. Nu ligger Sverige precis som de andra nordiska länderna fortfarande väldigt högt på listan över de minst korrumperade länderna (figur 1), men pandemi, klimatkris och krig ökar risken för korruption enligt Transparency International och det riskerar i förlängningen att undergräva demokratin.\nI de gamla kommunistdiktaturerna i östeuropa var det oförenligt att kombinera intelligens med tro. Antingen så trodde man på vad myndigheterna sa, men då var man inte intelligent. Eller så var man intelligent, men då gick det inte att tro på vad myndigheterna sa. Det är en annan aspekt av korruption. Att tilliten försvinner till förmån för misstron. Det är nog en viktig förklaring till de skillnader som ses när det gäller vaccinationstäckning bland befolkningen i olika länder. Allmän försnillning och bedrägeri kan vara andra förklaringar. Uppskattningsvis försvinner 500 miljarder årligen av de resurser som globalt spenderas på hälso- och sjukvård på grund av korruption.\nFigur 1. Korruptionsindex för 2022. Lågt värde innebär hög grad av korruption.\n\nSammanställer man det senaste korruptionsindexet med den senaste siffran över andel fullvaccinerade per land får man en fördelning enligt figur 2. Varje punkt är ett land, och linjen och det grå fältet visar hur starkt sammandet är mellan korrumption och vaccinationstäckning. Enkelt förklarat betyder en skarpare lutning på linjen ett starkare samband.\nFigur 2.\n\n\n\n\nNu är detta en ytterst enkel sammanställning som inte säger så mycket i en strikt och sträng vetenskaplig mening. Det finns en betydande mängd faktorer som inverkar och samverkar med varandra. Men tidigare och mer robusta analyser visar att sambandet är starkt mellan korruption och vaccintäckning. Även när man tar hänsyn till en rad andra faktorer som socioekonomi och utbyggnad av hälsosystemet etc.\nFigur 3 visar de europeiska länderna, och där ses ett tydligt samband mellan korruption och vaccinationstäckning, samt mellan överdödlighet och korruption. I det senare fallet är det såklart den låga vaccinationstäckningen som är orsaken till en allmnänt högre dödlighet under pandemin.\nFigur 3.\n\nFörfattarna i artikeln ovan drar följande slutsats:\n“Corruption not only distorts economic growth but is also responsible for the lives of many people around the world by reducing the speed of vaccination and its coverage.”"
  },
  {
    "objectID": "posts/Vaccintäckning Göteborg/index.html",
    "href": "posts/Vaccintäckning Göteborg/index.html",
    "title": "Ojämlikhetens geografi",
    "section": "",
    "text": "Precis innan covid-19 pandemin brakade loss läste jag Martin Holmbergs alldeles nyutgivna bok Pandemier och epidemier. I den hade han ett avsnitt som diskuterade beredskapsbegreppet. Det utgår oftast från en militär logik. Lagerhållning och kanoner. Andningsmasker och respiratorer.\nSen kom covid-19.\nSen kom invasionen.\nOch nu ska nya beredskapsplaner skrivas.\nDet minsta man kan begära att vi tittar tillbaka på hur pandemin utvecklade sig, och hur den slog mot olika delar av samhället i stort.\nFörra inlägget berörde skillnader i vaccinationstäckning mot covid-19 mellan länder. Men skillnaderna är lika påtagliga inom ett land, inom en stad.\nKartan nedan visar vaccintäckningen för två doser i Göteborgs kommun i mitten av maj 2022. Vid det laget hade vaccin funnits tillgängligt för alla under en längre tid och tack vare vaccinet behövde covid-19 inte längre klassas som en samhällsfarlig sjukdom. Trots en massiv vaccinationskampanj så ligger de områden med lägst vaccintäckning i Göteborg i nivå med Myanmar och Tadzjikistan.\nFigur 1. Vaccintäckning i Göteborgs kommun\n\nGrupperar man varje enskilt område utifrån dess socioekonomiska förutsättningar framträder en tydlig gradient. De områden som präglas av stora socioekonomiska utmaningar ligger i snitt betydligt lägre i vaccinationstäckning jämfört med de mest välbeställda områdena.\nFigur 2. Vaccintäckning i olika socioekonomiska områden. Felmarginalen visar en standardavvikelse från genomsnittet.\n\nDet är SCB som gjort indelningen och definerar de olika områdena:\n\nOmrådestyp 1 – Områden med stora socioekonomiska utmaningar\nOmrådestyp 2 – Områden med socioekonomiska utmaningar\nOmrådestyp 3 – Socioekonomiskt blandade områden\nOmrådestyp 4 – Områden med goda socioekonomiska förutsättningar\nOmrådestyp 5 – Områden med mycket goda socioekonomiska förutsättningar\n\nVaccintäckningen hänger alltså tydligt samman med socioekonomi. På det individuella planet, ses även samma mönster, om än i en mer högupplöst skala. Sen tidigare är det känt att det har en påverkan på livet i stort var man bor och vilka som bor i samma område. Inom forskningen kallas det för grannskapseffekter, och ett exempel på detta är att en individs utbildningnivå påverkas av omgivningens utbildningsnivå. Inkomster, möjligheter att få jobb, och hälsa knyts också till områdets sociala miljö. Omvänt ses exempelvis att tilliten till andra människor, både allmänt och i närområdet, är högre i områden utan socioekonomiska utmaningar. Bostadssegegrationen har en lång historia i Sverige, men utvecklingen sedan 1970-talet har sammantaget gjort att åtskillnaden av olika befolkninggrupper fått en allt tydligare geografisk dimension, se figur 3.\nFigur 3. Ojämlikhetens geografi\n\nPå det hela framstår det som att Sverige klarat sig igenom pandemins första faser relativt bra, men skillnaderna som ses inom landet är påtagliga. Holmberg lyfte fram att en mer relevant del av en verklig beredskap handlar om att ha ett starkt samhälle. För är det något covid-19 pandemin visat så är det att beredskap inte kan hållas isär från vårt kanske största beredskapspolitiska problem, som är vår välfärd. Det är inte bristen på vaccin, eller bristande tillgänglighet eller kommunikation som är förklaringen till skillnaderna i vaccinationstäckning (och i förlängningen sjukdom och död). Frågan kan inte hållas åtskild från nedmonteringens haveri.\nFrågan om samhällig motståndskraft gäller överlag för alla typer av kriser, oavsett om det gäller pandemier, klimatet eller hotet om krig. Något som de fackliga organisationerna nu också uttrycker. “Pandemin var ett prov som vårdivarna, regioner och kommuner, i många delar inte klarade (…) Om regioner och kommuner inte klarar att följa lagen till vardags i ett normalläge, eller under en pandemi, hur kommer då vården att fungera i en krigssituation?”\nHolmbergs poäng var att tydliggöra kopplingen mellan välfärd och motståndskraft. Beredskap är att stärka de eftersatta delarna med breda sociala reformer. Han konstaterade vidare att den typen av politiska prioriteringar inte väcker någon större opinion i samtiden, och därför fortsätter vi att planera på det symboliska planet. Kanoner och lager."
  },
  {
    "objectID": "posts/Förtroendet/index.html",
    "href": "posts/Förtroendet/index.html",
    "title": "Förtroendet",
    "section": "",
    "text": "Plötsligt brakade det loss. Utbrottet i Wuhan som blev en pandemi, fast det redan var en pandemi. Ingen hade riktigt förstått det än bara. Nu tre år senare har WHO deklarerat att covid-19 inte längre utgör ett internationellt hot mot människors hälsa. Nu vet vi mer. Som att det dött omkring 7 miljoner människor globalt. Eller vi vet inte hur många som dött, det är lite av en teknisk fråga beroende på hur man mäter och definierar färden från grenen till den fasta marken. Men många dog. Och dog olika mycket beroende på de vanliga omständigheterna som i allmänhet tar livet av folk: kroppslig konstitution och social position. Samtidigt rullades det ut ett globalt vaccinationsprogram på rekordtid och historieskrivningen kunde slutat där; berättelsen om vetenskapens och vaccinets succé. Men något har hänt enligt en rapport från the vaccine confidence project. Nu när den akuta fasen är över ses tvärtom en trend av minskat förtroende för just vaccin i allmänhet.\nJämfört med 2018 ses en tydlig nedgång för hur många som instämmer med påståendet att vaccin är viktigt för barn. Men skillnaderna mellan länderna är ganska påtagliga.\nBild 1. Trend per land\n\nFör Sveriges del ses en ganska liten minskning, och den är inte statistiskt säkerställd. Det handlar om ett urval av 1 000 personer som fått svara på olika påståenden kring nyttan med vaccin, och minskningen kan lika gärna bero på ren slump. Diagrammet nedan visar hur stor andel som instämde med påståendet att vaccin är viktigt för barn år 2022 samt den statistiska felmarginalen (strecken åt sidorna från den svarta punkten). Som jämförelse visar krysset hur stor andel som instämde med påståendet att vaccin är viktigt för barn år 2018.\nBild 2. Förändringen\n\nEn övervägande del har ett fortsatt mycket starkt förtroende för vaccin i Sverige, och det gäller alla påståenden. Tittar man lite närmare på hur de svarat utifrån ålder och kön ses att det finns något större skepticism bland män och i de yngre ålderskategorierna.\nBild 3.\n\nPriset för restriktioner?\nVarför minskningen i förtroende är så pass mycket mer påtaglig i Nederländerna, Tyskland, Frankrike och Österrike tåls att fundera över.\nKanske finns det ledtrådar till detta i dokumentären “Rörelsen”. I dokumentären skildrades hur ganska disparata grupper plötsligt kom samman i sitt motstånd mot pandemi-restriktioner. Efter några ganska små demonstrationer fick de sedan en rejäl skjuts av införandet av vaccinationspassen och nådde sin topp omkring årsskiftet 2022/2023. Frihetsrörelsen som de kallade sig var en del av en global konspirativ rörelse som växte fram i många länder i motstånd mot pandemiåtgärder och vaccinering. Som mycket annat i vår förvirrade samtid möts frihetliga idéer med rent fascistiska En kombination som kallas för konspiritualitet, där mansrörelsen, högerpopulismens konspirationer och den nyandliga miljön sammanblandas och kopplas ihop. Grymtande män, wellness-entreprenörer, fascister, hippies och yogamammor. Frihetsrörelsen blev ett irrbloss som ganska snabbt föll samman i splittring och nådde aldrig någon reell makt. Men dokumentären visar på någon slags dialektik i det som hände. Rörelsens storlek verkade vara helt avhängig av restriktionerna; ju hårdare restriktioner desto mer växte rörelsen. Det som var det unika med den svenska motståndsrörelsen var att det dröjde så länge och att den försvann lika snabbt. Det fanns inte så mycket att protestera emot som Johan Anderberg skriver i Flocken.\nI just Nederländerna, Tyskland, Frankrike och Österrike växte sig dessa rörelser betydligt större och flera regelrätta upplopp bröt ut. Och dessa länder gick också längre i sina restriktioner. Så frågan är då om det minskade förtroendet man nu ser för vaccinationer snarare speglar något helt annat. Frågan är genuint komplex och varje land har också sin historia. Men kanske är det en berättelse om konsekvenserna av att stänga ner hela samhället och att priset för detta är betydligt mer komplext än vad som kan räknas i covid-19 statistiken.\nReferenser\nVaccine confidence report."
  }
]