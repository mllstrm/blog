---
title: "Från kris till korruption"
author: "Henrik Mellström Dahlgren"
date: "2023-02-25"
categories: [vaccin, korruption, samhälle, covid-19]
---

Sverige tappar på korruptionslistan och når den lägsta nivån sedan 2012, då mätningarna med nuvarande index började. [Så sent som igår (24 februari 2023) hölls en särskild debatt i riksdagen om arbetet mot korruption](https://www.riksdagen.se/sv/webb-tv/video/sarskild-debatt/sarskild-debatt-om-arbetet-mot-korruption-i_HAC120230224sd), bland annat med anledning av att flera partier var beredda att ta emot olagliga partibidrag under valrörelsen och att flera utredningar har lagts ner som rör korruption och insyn. Nu ligger Sverige precis som de andra nordiska länderna fortfarande väldigt högt på listan över de minst korrumperade länderna (figur 1), men pandemi, klimatkris och krig ökar risken för korruption enligt [Transparency International och det riskerar i förlängningen att undergräva demokratin](https://www.transparency.se/korruption).

I de gamla kommunistdiktaturerna i östeuropa var det oförenligt att kombinera intelligens med tro. Antingen så trodde man på vad myndigheterna sa, men då var man inte intelligent. Eller så var man intelligent, men då gick det inte att tro på vad myndigheterna sa. Det är en annan aspekt av korruption. Att tilliten försvinner till förmån för misstron. Det är nog en viktig förklaring till de skillnader som ses när det gäller vaccinationstäckning bland befolkningen i olika länder. Allmän försnillning och bedrägeri kan vara andra förklaringar. Uppskattningsvis försvinner 500 miljarder årligen av de resurser som globalt spenderas på hälso- och sjukvård på grund av korruption.

**Figur 1.** Korruptionsindex för 2022. Lågt värde innebär hög grad av korruption.

![](mapcpi.png)

Sammanställer man det senaste korruptionsindexet med den senaste siffran över andel fullvaccinerade per land får man en fördelning enligt figur 2. Varje punkt är ett land, och linjen och det grå fältet visar hur starkt sammandet är mellan korrumption och vaccinationstäckning. Enkelt förklarat betyder en skarpare lutning på linjen ett starkare samband.

**Figur 2.**

```{r}

```

![](korruption2.png)

Nu är detta en ytterst enkel sammanställning som inte säger så mycket i en strikt och sträng vetenskaplig mening. Det finns en betydande mängd faktorer som inverkar och samverkar med varandra. [Men tidigare och mer robusta analyser visar att sambandet är starkt mellan korruption och vaccintäckning](https://www.nature.com/articles/s41598-021-02802-1). Även när man tar hänsyn till en rad andra faktorer som socioekonomi och utbyggnad av hälsosystemet etc.

Figur 3 visar de europeiska länderna, och där ses ett tydligt samband mellan korruption och vaccinationstäckning, samt mellan överdödlighet och korruption. I det senare fallet är det såklart den låga vaccinationstäckningen som är orsaken till en allmnänt högre dödlighet under pandemin.

**Figur 3.**

![](kombo.png)

Författarna i artikeln ovan drar följande slutsats:

*"Corruption not only distorts economic growth but is also responsible for the lives of many people around the world by reducing the speed of vaccination and its coverage."*
